20 T. LUCRETI CARI DE RERUM NATURA

quod si forte putas extrinsecus insinuatam
permanare animam nobis per membra solere,

700 tanto quique magis cum corpore fusa peribit:
quod permanat enim, dissoluitur⁷ interit ergo:
dispertitur enim per caulas corporis omnis.
ut cibus, in membra atque artus cum diditur omnis,
disperit atque aliam naturam sufficit ex se,

705 sic anima atque animus, quamuis integra recens in
corpus eunt, tamen in manando dissoluuntur,
dum quasi per caulas omnis diduntur in artus
particulae quibus haec animi natura creatur,
quae nunc in nostro dominatur corpore nata

710 ex illa quae tum periit partita per artus.
quapropter neque natali priuata uidetur
esse die natura animae nec funeris expers.

Semina praeterea linquontur, necne, animai
corpore in exanimo? quod si lincuntur et insunt,

715 haut erit ut merito inmortalis possit haberi,
partibus amissis quoniam libata recessit:
sin ita sincera e membris ablata profugit,
ut nullas partis in corpore liquerit ex se,
unde cadauera rancenti iam uiscere uermes

720 expirant, atque unde animantum copia tanta
exos et exsanguis tumidos perfluctuat artus‘?
quod si forte animas extrinsecus insinuari
uermibus et priuas in corpora posse uenire
credis nec reputas cur milia multa animarum

725 conueniant unde una recesserit, hoc tamen est ut
quaerendum uideatur et in discrimen agendum,
utrum tandem animae uenentur semina quaeque
uermiculorum ipsaeque sibi fabricentur ubi sint,
an quasi corporibus perfectis insinuentur.

730 at neque cur faciant ipsae qua reue laborent
dicere suppeditat. neque enim, sine corpore cum sunt,
sollicitae uolitant morbis alguque fameque:
corpus enim magis his uitiis adfine laborat ‚
et mala multa animus contage fungitur eius.

735 sed tamen his esto quamuis facere utile corpus

702 enim Ia: ergo 705 quamvis est: verb Mar. ——in ery. Mar 710 tunc:
verb It 717 sincera ex Faber: sinceris 718 ut It.: et 719 uicere: verb. It.
723 prinas in B2: priuasi — corpore A 732 sollicitatae A — algu Non.

p. ¹72: algo

