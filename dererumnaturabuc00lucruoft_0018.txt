6 T. LUCRETI CARI DE RERUM NATURA

corporeis quoniam telis ictuque laborat.

Is tibi nunc animus quali sit‘ corpore et unde
constiterit pergam rationem reddere dictis.
principio esse aio persuptilem atque minutis

180 perquam corporibus factum constare. id ita esse
hinc licet aduertas animum ut pernoscere possis.
nil adeo fieri celeri ratione uidetur,
quam sibi mens fieri proponit et inchoat ipsa:
ocius ergo animus quam res se perciet ulla,

185 ante oculos quorum in promptu natura uidetur:
at quod mobile tanto operest, constare rutundis
perquam seminibus debet perquamque minutis,
momine uti paruo possint inpulsa moueri.
namque mouetur aqua et tantillo momine flutat,

190 quippe volubilibus paruisque creata figuris.
at contra mellis constantior est natura
et pigri latices magis et cunctantior actus:
haeret enim inter se magis omnis materiai
copia, nimirum, quia non tam leuibus constat

⁴195 corporibus neque tam suptilibus atque rutundis.
namque papaueris aura potest suspensa leuisque
cogere ut ab summo tibi diffluat altus aceruos,
at contra lapidum conlectum *spicarumque
noenu potest. igitur paruissima corpora proquam

200 et leuissima sunt, ita mobilitate fruuntur:
at contra quae cumque magis cum pondere magno
asperaque inueniuntur, eo stabilita magis sunt.
nunc igitur quoniam est animi natura reperta
mobilis egregie, perquam constare necessest

205 corporibus paruis et leuibus atque rutundis.
quae tibi cognita res in multis, o bone, rebus
utilis inuenietur et opportuna cluebit.
haec quoque res etiam naturam dedicat eius,
quam tenui constet textura, quamque loco se

210 contineat paruo, si possit conglomerafi,
quod simul atque hominem leti secura quies est
indepta atque animi natura animaeque recessit,
nil ibi libatum de toto corpore cernas

176 corporis: verb. B² 183 sibi Wak.: si 194 constat vermute ich: extat
198 conlectum Muretus: coniectum — spicarumque: caurus mouere Bernays,
ipse eurus mouere Mum-o 203 est erg. Mar. 210 se: verb. Nice.

