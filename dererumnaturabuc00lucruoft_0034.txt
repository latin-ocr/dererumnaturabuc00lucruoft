22 Τ. LUORETI CARI DE RERUM NATURA

et domus aetatis spatio ne fessa uetusto
775 obruat? at non sunt immortali ulla pericla.

Denique conubia ad Veneris partusque ferarum
esse animas praesto deridiculum esse uidetur:
exspectare immortalis mortalia membra
innumero numero, certareque praeproperanter

780 inter se quae prima potissimaque insinuetur3
si non forte ita sunt animarum foedera pacta,
ut quae prima uolans aduenerit insinuetur
prima, neque 'inter se contendant uiribus hilum.
Denique in aethere non arbor, non aequore in alto
785 nubes esse queunt, nec pisces uiuere in aruis,
nec cruor in lignis neque saxis sucus inesse.
certum ac dispositumst ubi quicquid crescat et insit.
sic animi natura nequit sine corpore oriri
sola neque a neruis et sanguine longius esse.
790 quod si posset enim, multo prius ipsa animi uis
in capite aut umeris aut imis calcibus esse
posset et innasci quauis in parte soleret,
tandem in eodem homine atque in eodem uase manere.
quod quoniam nostro quoque constat corpore certum,
795 dispositumque uidetur ubi esse et crescere possit
sorsum anima atque animus, tantos magis infitiandum
totum posse extra corpus durare genique.
quare, corpus ubi interiit, periise necessest
confiteare animam distractam in corpore toto,
800 quippe etenim mortale aeterno iungere et una
consentire putare et fungi mutua posse
desiperest: quid enim diuersius esse putandumst
aut magis inter se disiunctum discrepitansque,
quam mortale quod est inmortali atque perenni
805 iunctum in concilio saeuas tolerare procellas?
praeterea quaecumque manent aeterna necessest
aut quia sunt solido cum corpore respuere ictus
nec penetrare pati sibi quicquam quod queat artas
dissociare intus partis, ut materiai
810 corpora sunt quorum naturam ostendimus ante,
aut ideo durare aetatem posse per omnem,

775 iammortali: verb. Α1 oder Α2 785 nubes V 129: nube 798 perisse:
verb. It. 800 mortalem: verb. It. 804 peranni: verb. It. 805 saluas: verb.
Mar. 807 ictus A: iectus A2B 809 partiis et materia: richtiy V354

