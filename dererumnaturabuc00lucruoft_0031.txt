665

670

675

680

685

690

695

LIBER TERTIUS.

uolnere tortari et terram conspargere tabo,

ipsam seque retro partem petere ore priorem,

uolneris ardenti ut morsu premat icta dolore.

omnibus esse igitur totas dicemus in illis

particulis animas? at ea ratione sequetur

unam animantem animas habuisse in corpore multas.

ergo diuisast ea quae fuit una simul cum

corpore3 quapropter mortale utrumque putandumst,

in multas quoniam partis disciditur aeque.
Praeterea si inmortalis natura animai

constat et in corpus nascentibus insinuatur,

cur super ante actam aetatem meminisse nequimus

nec uestigia gestarum rerum ulla tenemus?

nam si tanto operest animi mutata potestas,

omnis ut actarum exciderit retinentia rerum,

non, ut opinor, id ab leto iam longius errat3

quapropter fateare necessest quae fuit ante

interiisse , et quae nunc est nunc esse creatam.
Praeterea si iam perfecto corpore nobis

inferri solitast animi uiuata potestas

tum cum gignimur et uitae cum limen inimus,

haud ita conueniebat uti cum corpore et una

cum membris uideatur in ipso sanguine cresse,

sed uelut in cauea per se sibi uiuere solam

conuenit, ut sensu corpus tamen affluat omne.

quare etiam atque etiam neque originis esse putandumst

expertis animas nec leti lege solutas.

nam neque tanto opere adnecti potuisse putandumst

corporibus nostris extrinsecus insinuatas --

quod fieri totum contra manifesta docet res:

namque ita conexast per uenas uiscera neruos

ossaque, uti dentes quoque sensu participentur3

morbus ut indicat , et gelidai stringor aquai,

et lapis oppressus subitis e frugibus asper —

nec, tam contextae cum sint, exire uidentur

incolumes posse et saluas exsoluere sese

omnibus e neruis atque ossibus articulisque.

19

662 sequere: verb. It. 665 animas animas: verb. Α2 674 opere animist:

verb. Mar. 676 longiter Charis. p. 183 Non. 1). 115 680 solita animist:
verb. Mar. 685 afluat B 691 uiscera per uenas: verb. B² 693 gelida:
verb. It. — aquae: verb. Bz

2*

