2 Τ. LUCRETI CARI DE RERUM NATURA

nec tellus obstat quin omnia dispiciantur,
sub pedibus quaecumque infra per inane geruntur.
his ibi me rebus quaedam diuina uoluptas
percipit atque horror, quod sic natura tua ui
30 tam manifesta patens ex omni parte retectast.
Et quoniam docui, cunctarum exordia rerum
qualia sint et quam uariis distantia formis
sponte sua uolitent aeterno percita motu,
quoue modo possint res ex his quaeque creari,
35 hasce secundum res animi natura uidetur
atque animae claranda meis iam uersibus esse 7
et metus ille foras praeceps Acheruntis agendus,
funditus humanam qui uitam turbat ab imo,
, ⁵ omnia suffundens mortis nigrore 7 neque ullam
40 esse uoluptatem liquidam puramque relinquit.
nam quod saepe homines morbos magis esse timendos
infamemque ferunt uitam quam Tartara leti,
et se scire animi naturam sanguinis esse,
46 aut etiam uenti, si fert ita forte uoluntas,
44 nec prosum quicquam nostrae rationis egere,
hinc licet aduertas animum magis omnia laudis
47 iactari causa, quam quod res ipsa probetur.
extorres idem patria longeque fugati
conspectu ex hominum, foedati crimine turpi,
50 omnibus aerumnis adfecti denique, uiuont,
et quocumque tamen miseri uenere parentant
et nigras mactant pecudes et manibus diuis
inferias mittunt, multoque in rebus acerbis
acrius aduertunt animos ad religionem.
55 quo magis in dubiis hominem spectare periclis
conuenit aduersisque in rebus noscere qui sit.
nam uerae uoces tum demum pectore ab imo
eliciuntur et eripitur persona *manare
denique auarities et honorum caeca cupido,
60 quae miseros homines cogunt transcendere fines
iuris et interdum socios scelerum atque ministros
noctes atque dies niti praestante labore
28 ibi Pont(anus): ubi 29 signatura: verb. Av. 33 alterno A -na B:
verb. Bentl(ey) 39 suffundahs: verb. It. 43 sciri anime B 46 umyestellt
Bentl. -- prorsum A 47 eausam: verb. It. 52 et ‘nach pecudes fehlt A

53 inferia: verb. Βεξ 58 et ery. It. —— manare: manet res It„ viell. mala re.
62 tabore: verb. It.

